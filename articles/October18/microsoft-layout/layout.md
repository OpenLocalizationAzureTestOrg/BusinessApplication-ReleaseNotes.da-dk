---
title: Oversigt over Microsoft Layout i produktfrigivelsen fra oktober 2018
description: Microsoft Layout
author: Margoc
manager: pathal
ms.date: 07/22/2018
ms.topic: article
ms.prod: 
ms.service: business-applications
ms.technology: 
ms.author: margoc
audience:
- developer
- admin
- end user
- citizen developer
- customizer
- business analyst
- IT pro
ms.translationtype: HT
ms.sourcegitcommit: 0b40bb3c98145f5a260f412701a884a5936174ce
ms.openlocfilehash: 4ff3b31f53376761bf3aaeec8861ea434af6343b
ms.contentlocale: da-dk
ms.lasthandoff: 07/18/2018

---

# <a name="overview-of-microsoft-layout-october-18-release"></a>Oversigt over Microsoft Layout i produktfrigivelsen fra oktober 2018



Med Microsoft Layout kan du hurtigt og sikkert udfolde pladsdesign fra koncept til færdiggørelse. Brug et HoloLens- eller Windows Mixed Reality-headset til nemt at oprette rumopsætninger i virkelige og fængslende scenarier. Importér 3D-modeller, og oplev design som højkvalitetshologrammer. Rediger og vurder sammen med interessenter i realtid.  

Flere brancher, herunder produktionsbranchen, servicefag og detailhandlen, har behov for at kunne foretage rumlige planlægninger. Forskellige værktøjer til planlægning opfylder i dag disse behov, lige fra meget kompleks CAD-software og 2D-visualiseringssoftware til analoge løsninger som f.eks. byggeprojekter i pap- og skumplader. De har ulemper hver især. CAD-programmer giver en høj grad af nøjagtighed, men er vanskelige at forstå for andre end eksperter. 2D-tegninger viser ofte ikke et komplet billede af, hvordan et rum vil tage sig ud i virkeligheden, og pap- og skumplader skaber rod og er dyre. 

I Microsoft Layout kan medarbejdere, der står for planlægning af rumopsætninger, hurtigt designe deres rum ved hjælp af importerede aktiver eller graybox-aktiver og få vist kvalitetshologrammer overlejret på det virkelige rum med HoloLens eller i en virtuel repræsentation af deres rum i Windows Mixed Reality. De kan også bruge Microsoft Layout til nemt at dele deres design med interessenter via videoer, billeder og skærmdeling. 

Sådan definerer du et rum:

-   Scan rummet med HoloLens for at oprette en ny rumopsætning.
-   Du kan også oprette en grundlæggende plantegning i Visio og importere den til HoloLens eller Windows Mixed Reality.

Import af 3D-modeller:

- Brug importværktøjet til Microsoft Layout til at forberede dine brugerdefinerede 3D-modeller. Værktøjet overfører dine modeller i FBX-, OBJ-, SKP-, STP-, JT- og glTF-format til Simplygon-tjenesten, konverterer dem til GLB, decimerer dem evt. for at opnå et bedre resultat på enheden og tilføjer de nødvendige metadata. 
- Eller brug vores bibliotek over almindelige produktions-, office- og graybox-aktiver til at planlægge dit rum. 

Design dit rum:

- Placer dine brugerdefinerede aktiver eller vores aktiver i rummet.
- Tilpas størrelsen, drej, flyt, kopier eller slet aktiver efter behov. 
- Gem opsætningen. 
- Genindlæs opsætninger, og tilpas din opsætning til dit rum, hvis det er nødvendigt. 

Vurdering sammen med interessenter:

-   Brug Cortana til at tage et billede eller oprette en video.
-   I HoloLens skal du bruge Microsoft Remote Assist til at streame det, HoloLens-brugeren ser.
-   I Windows Mixed Reality skal du bruge VR-skærmdeling (VR Screen Sharing) til at se, hvad VR-brugeren ser.

Eksportér dit design:

-   Eksportér dit rum til en 3D-glTF, så det kan vises på en pc (f.eks. i Windows Mixed Reality-fremviseren). 

## <a name="important-links"></a>Vigtige links

[Lanceringsvideo for prøveversion af Build 2018 Microsoft Layout](https://www.youtube.com/watch?time_continue=2&v=rK7l6Gq16WA)

[Konfigurer og brug Microsoft Layout](https://support.microsoft.com/help/4294437/windows-10-set-up-and-use-microsoft-layout)

[Instruktionsvideoer for Microsoft Layout](https://support.microsoft.com/help/4295658)

[Ofte stillede spørgsmål om Microsoft Layout](https://support.microsoft.com/help/4294427)

