---
title: Oversigt over Microsoft Dynamics 365 for Finance and Operations-produktfrigivelsen fra oktober 2018
description: Oversigt over Microsoft Dynamics 365 for Finance and Operations-produktfrigivelsen fra oktober 2018
author: MargoC
manager: AnnBe
ms.date: 08/16/2018
ms.topic: overview
ms.prod: 
ms.service: business-applications
ms.technology: 
ms.author: margoc
audience: Admin, end-user, developer
ms.translationtype: HT
ms.sourcegitcommit: c58c9f253061fbe2d9aa8dc5336567e5593325be
ms.openlocfilehash: 362355fb385f518f4824ee7789ccf5d995bf05ca
ms.contentlocale: da-dk
ms.lasthandoff: 08/17/2018

---
#  <a name="overview-of-dynamics-365-for-finance-and-operations-october-18-release"></a>Oversigt over Dynamics 365 for Finance and Operations-produktfrigivelsen fra oktober 2018


I dette emne beskrives temaområderne i Finance and Operations-produktfrigivelsen fra oktober 2018. (Disse produktbemærkninger beskriver funktionalitet, der muligvis ikke er udgivet endnu. Leveringstidsplaner og forventet funktionalitet ændres muligvis eller kan muligvis ikke afsendes (se [Microsofts politik](https://go.microsoft.com/fwlink/p/?linkid=2007332).)

## <a name="focus-on-fundamentals"></a>Fokus på det grundlæggende

Produktfrigivelsen fra oktober 2018 indeholder udvidede understøttelsesmuligheder for community'et.
Community'et kan udnytte dem til at udvikle løsninger med udvidelsesmuligheder, der er integreret med Finance and Operations-programmet. Microsoft administrerer de løbende opdateringer af platformen og økonomisk rapportering, så brugerne undgår omkostningskrævende opgraderinger. Kunderne kan vælge et fuldstændigt data-resident onlineabonnement på Finance and Operations. Alle kundedata og al kode opbevares i det dataområde, kunden vælger. Dataopbevaring bliver gjort tilgængelig i Europa og udvides derefter til andre områder.

-   **Forbedring af forretningsbrugeroplevelsen.** Forretningsbrugere kan dagligt opleve grundlæggende forbedringer i produktiviteten, når de kan gemme og dele optimerede visninger af data, gruppere data baseret på en liste over værdier, filtrere efter dato og bruge filtrering af kolonneoverskrifter som i Excel. Forretningsbrugere vil gerne kunne styre deres oplevelse. Med brugertilpasningsfunktioner kan de tilføje/fjerne kolonner fra et gitter eller skjule felter for at gøre det enklere og hurtigere at indtaste data.

-   **Øget produktivitet, styring og revisionsegnethed.** Kunderne kan udføre deres arbejde hurtigere og mere nøjagtigt med forbedret dataindtastning.
    Yderligere objekter til nye masterdata giver virksomheder indsigt i og sporing af deres vigtige forretningsprocesser. Kunderne får forbedret rapportering, revisionsegnethed og detailudledning med yderligere reskontrodata angivet i flere valutaer.

-   **Udvidelse af global dækning.** Globale eller internationale kunder med kontorer i De Forenede Arabiske Emirater og Rusland kan begynde at tage Finance and Operations i brug. Denne produktfrigivelse understøtter overholdelse af lovgivningsmæssige krav for disse lande. 
    
    > [!NOTE]
    > Russisk lokalisering er kun tilgængelig til lokale installationer. Produktfrigivelsen fra oktober 2018 dækker flere større russiske lokaliseringsområder. De resterende russiske lokaliseringsområder ventes at være generelt tilgængelige ved udgangen af kalenderåret 2018. Der er endnu ingen plan for lokalisering af Retail og Løn til russisk. I produktfrigivelsen fra oktober 2018 foretager vi også flere forbedringer af vores globale elektroniske rapportering (GER) og globale momsprogrammer (GTE) for at give superbrugere en bedre oplevelse i forbindelse med konfiguration af lovgivningsmæssige funktioner. 

## <a name="intelligence-and-insights"></a>Intelligens og indsigt

Når intelligens og indsigt prioriteres, øger det forretningsbrugernes effektivitet og produktivitet i organisationen. Microsoft har lanceret en række nye oplevelser, der enten kan stå alene eller fungerer bedre sammen med Finance and Operations.

## <a name="better-together"></a>Bedre samarbejde

Microsoft forbedrer det digitale arbejdsområde ved at strømline effektiviteten og oplevelserne i virksomhedsprogrammer, så forretningsbrugerne kan få mere fra hånden, når de navigerer på tværs af programmer.

-   **Integration af salg og service.** Effektive integrationer udnytter understøttelsesscenarierne for CDS-dataintegrator for Customer Service og Finance and Operations. Disse integrationer giver fortsat nye oplevelser, f.eks. projektbaserede rejseudgifter, understøttelse af arbejdsopgavehierarki i forbindelse med planlægningsadministration og fakturering til gavn for projektledere. Teknikere, der bruger Field Service, kan få indsigt i de lageroplysninger, der er gemt i Finance and Operations, så de kan opdatere lagerniveauer og fuldføre materialeoverførsler. Derudover kan virksomheder, der installerer eller vedligeholder solgte varer, få fuld indsigt i salgs- og serviceprocesser.

-   Integration af **Dynamics 365 for Talent.** CDS-dataintegratoren giver tovejsintegration for medarbejdere, der bruger Finance and Operations og Dynamics 365 for Talent. Medarbejderne oplever en problemfri overgang, når data deles mellem disse systemer.

-   **Lovpligtig konfigurationstjeneste.** Det lovpligtige konfigurationsværktøj (også kaldet elektronisk rapportering) er nu en uafhængig tjeneste. Med denne tjeneste kan partnere og kunder, der bruger flere versioner af Finance and Operations og tidligere versioner af Microsoft Dynamics AX (f.eks. AX 2012 og AX 2009 for Indien), konfigurere lovpligtige funktioner én gang og bruge én fælles tjeneste til de forskellige versioner. Den lovpligtige konfigurationstjeneste er baseret på programmering uden kode, hvilket giver superbrugere mulighed for at konfigurere krav, der ændres ofte, til lovpligtige rapporter, e-fakturaer, betalingsformater og momsregler i stedet for at skrive kode i flere programmer. Den lovpligtige konfigurationstjeneste er den første komponent i Lovpligtige tjenester, der indeholder lovpligtige funktioner, som kan integreres med et virksomhedsprogram. Med denne tjeneste kan udviklere bygge programmer med fokus på deres kernefunktioner i stedet for at prøve at overholde det stigende antal juridiske krav, de bliver mødt med overalt i verden.

