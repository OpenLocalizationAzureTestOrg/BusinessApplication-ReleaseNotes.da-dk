---
title: Business Intelligence
description: "Power BI giver dig øget indsigt i og større værdi af dine data. I dokumentationen til Power BI finder du oplysninger fra brancheeksperter og de svar, du behøver, uanset hvordan du bruger Power BI."
author: HaydnR
manager: ArunUlag
ms.date: 8/16/2018
ms.assetid: e45f6b5f-4ba0-45c8-9f11-63331de61a44
ms.topic: overview
ms.prod: 
ms.service: business-applications
ms.technology: 
ms.author: haydnr
audience: 
ms.translationtype: HT
ms.sourcegitcommit: c58c9f253061fbe2d9aa8dc5336567e5593325be
ms.openlocfilehash: 297eed37c9baed883c0586722dc9b78580bdbbe6
ms.contentlocale: da-dk
ms.lasthandoff: 08/17/2018

---

# <a name="overview-of-business-intelligence-october-18-release"></a>Oversigt over Business Intelligence-produktfrigivelsen fra oktober 2018

Med fokus på at levere umiddelbart tilgængelig værdi til forretningsbrugerne har Power BI gjort det muligt for brugerne at opfylde deres egne behov via en kombination af færdigpakket indhold og nem udvikling og deling af rapporter og dashboards. Den indsigt, de derved har fået adgang til, har været en vigtig faktor for, at organisationer har kunnet indføre en databaseret kultur.

Produktfrigivelsen fra oktober 2018 omfatter flere nyskabelser, der fremmer udbredelsen af business intelligence overalt i virksomheden. (Disse produktbemærkninger beskriver funktionalitet, der muligvis ikke er udgivet endnu. Leveringstidsplaner og forventet funktionalitet ændres muligvis eller kan muligvis ikke afsendes (se [Microsofts politik](https://go.microsoft.com/fwlink/p/?linkid=2007332).)


## <a name="power-bi-desktop"></a>Power BI Desktop

Microsoft har hurtigt gjort mere end 215 Power BI Desktop-funktioner tilgængelige i en række månedlige opdateringer for at imødekomme engageret brugerfeedback med forslag til funktioner. Denne produktfrigivelse fra oktober 2018 indeholder fremgangsmåder for, hvordan brugere af rapporter kan tilpasse visuals for at få svar på et bestemt spørgsmål om deres data, selvom de ikke har redigeringsadgang til den pågældende rapport, samt understøttelse af en pivottabellignende udvid/skjul-funktion i matrixvisualiseringen og fortsatte forbedringer af anvendeligheden af spørgsmål og svar.

Power BI-forfattere kan udnytte sammensatte modeller på skrivebordet, der har et miks af data på tværs af DirectQuery og importerede datakilder, til at forbedre data med yderligere indsigt. Med nye navigationsmuligheder, mere fleksible temaer og branding samt udtryksbaseret formatering kan de nemt oprette udvidet Power BI-indhold.

For at gøre livet nemmere for forfatterne bruges der fortsat kunstig intelligens og naturligt sprog i Power BI Desktop. Ved at udnytte ny telemetri fra Power BI kan uafhængige softwareleverandører se, hvordan spørgsmål og svar bruges i deres apps, og bruge disse data til at forbedre resultaterne af spørgsmål og svar. Derudover fungerer Hurtig indsigt via ikke-additive målinger med kompleks forretningslogik. Ved hjælp af disse funktioner kan forfattere af rapporter sikre, at brugerne opnår de bedste resultater ved at udnytte både kunstig intelligens og forfatterens viden inden for domænet.

## <a name="power-bi-service"></a>Power BI-tjenesten

Produktfrigivelsen fra oktober 2018 indeholder nye funktioner på to hovedområder, big data og BI for virksomheder.

### <a name="working-with-big-data"></a>Arbejde med big data

-   **Med Common Data Model som udgangspunkt** – Power BI understøtter en Common Data Model, der udgives af Microsoft og indeholder en standardsamling af dataskemaer (objekter, attributter og relationer), der kan udvides, til virksomhedsprogrammer. Brugerne kan hurtigt fremstille analyser ved hjælp af et standardskema – som kan tilpasses efter behov – hvor de forenklet kan angive, hvordan de forbedrer deres data med andre datakilder fra Microsoft og tredjeparter.

-   **Selvbetjening af dataforberedelse til big data** – Vi udvider selvbetjening af dataforberedelse i Power BI med nye funktioner for at hjælpe forretningsanalytikere med at få indsigt ved hjælp af big data. Ved hjælp af Power-forespørgselsoplevelsen, som er velkendt for millioner af Power BI Desktop- og Excel-brugere, kan forretningsanalytikere hente og importere, transformere, integrere og forbedre big data med Power BI – herunder data fra et stort og voksende sæt af understøttede datakilder fra det lokale miljø og fra skyen, f.eks. Dynamics 365, Salesforce, Azure SQL Data Warehouse, Excel og SharePoint. Brugerne kan med det samme knytte data til kendte objekter, redigere og udvide eksisterende objekter eller oprette brugerdefinerede objekter i Power BI.
 
-   **Avanceret analyse og kunstig intelligens med Azure** – Vi styrker samarbejdet på tværs af roller ved at samle adgangen til data i Power BI og Azure Data Lake Storage. Forretningsanalytikerne kan nemt arbejde med data, der er gemt i Azure Data Lake Storage, ved hjælp af selvbetjeningsfunktionerne i Power BI, mens datateknikere, it-professionelle og andre brugere kan få udvidet adgang til indsigt med avanceret analyse og kunstig intelligens fra supplerende Azure-datatjenester som Azure Data Factory, Azure Databricks og Azure Machine Learning. Datateknikerne kan f.eks. tilføje, forbedre og orkestrere data, it-professionelle kan bygge maskinelle indlæringsmodeller, og forretningsanalytikere kan udnytte andres arbejde og de data, der er tilgængelige i Azure Data Lake Storage, og samtidig bruge selvbetjeningsfunktionerne i Power BI til at få og dele indsigt i hele organisationen.


### <a name="enterprise-bi"></a>BI for virksomheder

-   **Enterprise Reporting** – Populær og gennemprøvet SQL Server Reporting Services-teknologi indgår nu i Power BI som en ensartet, sikker, rapporteringsplatform, der er tilgængelig for alle virksomhedens brugere på tværs af enheder. Sideinddelte pixel-perfect-rapporter kan nu medtages sammen med eksisterende interaktive Power BI-rapporter.
  
-   **Forskellige geografiske områder** – Ny fleksibilitet gør det muligt at installere Power BI i bestemte områder af verden, så organisationerne kan gemme data tæt på brugerne og derved opnå optimal ydeevne og leve op til dataopbevaringskrav.

-   **BI-modeller i virksomhedsskala** – Vi integrerer SQL Server Analysis Services' fulde potentiale i Power BI og udvider tjenesten med en meget skalerbar platform til semantiske BI-modeller. Organisationerne kan forsyne brugerne med hurtige rapporter, der har høj tilgængelighed og er lette at administrere, og samtidig tilpasse dem til deres entydige overholdelseskrav. Og med funktioner til trinvis opdatering og aggregering kan Power BI forespørge på store mængder data, uden at det forringer de hurtige, interaktive brugeroplevelser.

-   **Administration af programlivscyklus (ALM)** – Tilføjer nye funktioner til administration af livscyklusser for virksomheder samt fuld API-understøttelse af datasæt via XMLA-protokollen. Dette gør det nemmere for kunderne at oprette forbindelse til en lang række tredjeparts-BI-værktøjer til Power BI og oprette et ensartet semantisk modellager i virksomheden.

## <a name="power-bi-mobile"></a>Power BI-mobil

Med Power BI – Mobil-apps kan du få data og indsigt på enhver enhed. Forretningsbrugere kan få sikker adgang til og få vist Power BI-dashboards og -rapporter på enhver enhed med mobiloptimerede oplevelser til Windows, iOS og Android. De vigtigste funktioner i produktfrigivelsen fra oktober 2018 omfatter legitimationsoplysninger, der deles med Office-apps, en ny personlig navigations- og landingssideoplevelse og muligheder for at samarbejde om data.

## <a name="power-bi-embedded"></a>Power BI Embedded

Produktfrigivelsen fra oktober 2018 omfatter:

-   Et udviklingscenter med de ressourcer, som udviklerne skal bruge til deres Power BI-løsninger.
-   Automatisk og fuldstændig installation af Power BI Embedded-løsninger.
-   Integration med Azure Diagnostics og Azure Health.

## <a name="power-bi-report-server"></a>Power BI-rapportserver

Med Power BI-rapportserver kan kunder opfylde deres egne styrings- og installationskrav og samtidig få fordelen af moderne Power BI-rapporter. I opdateringen til Power BI-rapportserver fra november 2018 kan kunderne udnytte de mange funktioner, der er frigivet i Power BI Desktop i de foregående måneder, herunder detaljeadgang til målinger og betinget formatering, der er baseret på en anden kolonne. 

## <a name="azure-analysis-services"></a>Azure Analysis Services

Azure Analysis Services giver adgang til det gennemprøvede analyseprogram i SQL Server Analysis Services som en komplet styret værtstjeneste. Helt nyt i produktfrigivelsen fra oktober 2018 er:

- **Egenskaber for ressourcestyring** – Mulighed for at angive maksimal hukommelsesstørrelse pr. forespørgsel og et maksimalt antal rækker til resultater for at få bedre styring med brugen af ressourcer.
- **MDX-kolonnekontrolelementer** – Deaktivering af MDX-anvendelsen af bestemte kolonner med henblik på at reducere behandlingstiden og forbruget af hukommelse markant.

